<div class="bg-nav my-3 text-white rounded p-1">
  <h1 class="border-bottom text-center border-3">Anesthesie en analgesie</h1>
  <p class="mx-3">Als student is het belangrijk om het verschil te kennen tussen analgesie en anesthesie.
    Analgesie is stillen van pijn: acuut (trauma, partus, postoperatief) of chronisch (oncologisch, pijnkliniek).
    Anesthesie bestaat in twee vormen: algemene anesthesie, dus narcose, ofwel loco-regionale anesthesie.
    Anesthesie/analgesie bij zwangerschappen/verloskunde is 24 op 7, we moeten twee personen behandelen, er zijn
    fysiologische veranderingen. Ook is er een verhoogde kans op braken en aspiratie (zwangere hebben een vertraagde
    maag lediging). Er is sprake van placentaire passage van enkele geneesmiddelen.
    Een belangrijk iets wat wij als vroedvrouwen nooit mogen vergeten: <span class="text-danger">zwangeren zijn nooit nuchter</span>!
    De locoregionale anesthesie gebruikt men in drie vormen. Spinaal, dit gebruikt men voor chirurgie onder de navel.
    Vervolgens epiduraal, dit is eerder voor pijnstilling. En tot slot perifeer zenuwblock, dit is van toepassing bij
    lidmaatchirurgie.
  </p>
  <p class="mx-3">Er zijn verschillende vormen van pijnverdoving tijdens de arbeid. Er bestaat kortwerkende
    systeemmedicatie en
    loco-regionale technieken (epidurale, combined spinal-epidural).
    De indicaties tijdens de partus zijn:
  </p>
  <ul class="mx-3">
    <li>
      Adequate pijnbestrijding
    </li>
    <li>
      Betere foetale pH, lager lactaat
    </li>
    <li>
      Eerste stadium bevalling: indaling, verstrijking en ontsluiting van de cervix
    </li>
    <li>
      Tweede stadium bevalling: uitdrijving
    </li>
  </ul>
  <p class="mx-3">
    Naast indicaties zijn er ook een aantal contra-indicaties:
  </p>
  <ul class="mx-3">
    <li>
      Infectie van de punctieplaats
    </li>
    <li>
      Sepsis
    </li>
    <li>
      Stollingsafwijkingen
    </li>
    <li>
      Relatieve contra-indicaties:
      <ul>
        <li>
          Bloedings- of stollingsstoornis
        </li>
        <li>
          Vroegere rug chirurgie
        </li>
        <li>
          Neurologische aandoening
        </li>
      </ul>
    </li>
  </ul>
  <p class="mx-3">
    Het is ook handig om te weten waar de pijnbanen van de uterus lopen, deze lopen samen met de sympatische zenuwen op
    niveau T10-T12. En de pijnbanen van het geboortekanaal liggen op sacraal niveau.
  </p>
  <h5 class="mx-3">De epidurale verdoving</h5>
  <p class="mx-3">Wat zijn nu eigenlijk de voordelen van epidurale verdoving?</p>
  <ul class="mx-3">
    <li>
      Lage dosis anesthetica
    </li>
    <li>
      Beter bewustzijn van de moeder
    </li>
    <li>
      Continue pijnverdoving PCEA
    </li>
    <li>
      Betere placentaire doorbloeding
    </li>
    <li>
      Het kan ook helpen bij de verdoving van een episiotomie en placenta afhaling
    </li>
    <li>
      Wanneer er toch overgegaan word naar een sectio kan de epidurale gebruikt worden
    </li>
  </ul>
  <p class="mx-3">Wat als mevrouw een epidurale verdoving wil, waar moeten we aan denken?</p>
  <ol class="mx-3">
    <li>
      Heeft mevrouw een contra-indicatie? Neen.
    </li>
    <li>
      Is er al een infuus geprikt? Zo niet, dan prik je een infuus en tegelijkertijd een bloedname (indien er een
      sectio zou volgen). Hang een zak Plasmalyte of Hartmann aan.
    </li>
    <li>
      Schakel de monitor aan, zodat we een mooie registratie voor de anesthesist hebben.
    </li>
    <li>
      Bel de anesthesist en weet ook hoeveel cm ontsluiting er is.
    </li>
    <li>
      Maak de epidurale kar klaar: een epidurale set, ontsmetting, linisol, NaCl 0.9%, handschoenen, plakker, epidurale
      spuit en pomp.
    </li>
    <li>
      Assisteer de anesthesist met short en handschoenen.
    </li>
    <li>
      De positionering van de patiënt is een belangrijk punt. Maak dat de vrouw een OP kleedje aanheeft en zet de
      monitor
      af. Laat haar op de rand van het bed komen zitten met de billen tegen de rand (een zijde van het bed). Vervolgens
      laat
      je haar de armen naar voren brengen en vertel dat ze goed moet doorzakken. Persoonlijk vind ik het makkelijk om
      haar
      een kussen te geven en haar te zeggen dat ze deze mag knuffelen. Leg jouw armen en handen boven op de vrouw haar
      schouders, zo kan je haar stabiliseren tijdens het prikken.
    </li>
    <li>
      Assisteer de anesthesist waar nodig.
    </li>
    <li>
      Leg de vrouw plat op de rug zodat de verdoving kan inwerken. (Let op Vena Cava).
    </li>
    <li>
      Start een bloeddrukprofiel op.
    </li>
    <li>
      Start de monitor op.
    </li>
    <li>
      Vul het dossier in.
    </li>
  </ol>
  <p class="mx-3">Na een epidurale verdoving is het belangrijk complicaties te herkennen:</p>
  <ul class="mx-3">
    <li>
      Hypotensie oftewel een lage bloeddruk, dien dan vocht en phenylefrine toe.
    </li>
    <li>
      Epiduraal hematoom: rugpijn en motorisch blok.
    </li>
    <li>
      Durale tap PDPH: post dural puncture headache. Dit wil zeggen postdurale hoofdpijn, men is misselijk en heeft
      hoofdpijn. Ook kunnen patiënten vaak niet tegen licht en geluid. De incidentie is 3/100. We behandelen dit met
      platte rust, intake cafeïne. Indien dit niet werkt gaan we een bloedpatch doen.
    </li>
  </ul>
  <h5 class="mx-3">Anesthesie bij een sectio</h5>
  <p class="mx-3">Zwangeren zijn nooit nuchter, dus we moeten aspiratieprofylaxe gebruiken:</p>
  <ul class="mx-3">
    <li>
      Metoclopramide 10mg IV 30 min voor sectio
    </li>
    <li>
      Natriumcitraat 0.3mg 30ml PO 15 min voor sectio
    </li>
    <li>
      Ranitidine 50mg IV
    </li>
  </ul>
  <h6 class="mx-3">Spinale anesthesie:</h6>
  <p class="mx-3">De indicaties hiervoor zijn:</p>
  <ul class="mx-3">
    <li>Snelle werking</li>
    <li>Uitdrijvingsfase</li>
    <li>Sectio</li>
    <li>CSE</li>
  </ul>
  <p class="mx-3">De voordelen:</p>
  <ul class="mx-3">
    <li>Heel snel</li>
    <li>Goedkoop</li>
    <li>Bewustzijn van de moeder</li>
    <li>CSE</li>
  </ul>
  <p class="mx-3">We moeten een constante maternale en foetale monitoring hebben. Er is bijna altijd een motorisch
    blok.</p>
  <h6 class="mx-3">Ook hebben we de CSE:</h6>
  <p class="mx-3">Gecombineerd spinale verdoving met epidurale verdoving, hierbij maakt men gebruik van beide.</p>
  <p class="mx-3">
    Maar lieve studenten weet wel, in elk ziekenhuis is dit verschillend. Ik wil jullie dit alleen maar aanbieden voor
    algemene kennis. Neem zeker dingen uit verschillende ziekenhuizen mee en maak zelf een keuze wat voor jou het beste
    werkt. Zo creëer je een eigen werk methode, dit heeft elke vroedvrouw.
  </p>
</div>
<div class="bg-nav my-3 text-white rounded p-1">
  <h1 class="border-bottom text-center border-3">Literatuurlijst</h1>
  <ul class="mx-3">
    <li>Vandenbrande, J. V. (2020). <span
      class="fst-italic">Anesthesie en analgesie bij zwangerschap en bevalling</span> [Powerpoint].
      Blackboard.
    </li>
  </ul>
</div>
