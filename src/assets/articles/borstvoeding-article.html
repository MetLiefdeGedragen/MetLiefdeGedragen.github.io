<div class="bg-nav my-3 text-white rounded p-1">
  <h1 class="border-bottom text-center border-3">Borstvoeding</h1>
  <h5 class="mx-3">Basisvoorwaarden</h5>
  <p class="mx-3">Zoals ieder van ons heeft iedere baby ook een eigen levensritme en voedingsbehoefte, het is belangrijk
    dat ouders hun baby leren kennen om een op maat gemaakt eetpatroon te ontwikkelen. Een pasgeborene die borstvoeding
    krijgt heeft behoefte aan acht tot twaalf voedingen per 24 uur. Iedere voeding zou er vijftien tot twintig minuten
    aan elke borst gedronken moeten worden, maar zolang de baby juist drinkt, zijn de duur en frequentie van de
    voedingen minder belangrijk. Sommige kinderen hebben behoefte aan clustervoeden, dit is dat er twee tot zes uur
    frequent gevoed wordt gevolgd door een langere slaapperiode. Op regeldagen zal de baby behoefte hebben aan meer melk
    en dan zal er wellicht behoefte zijn aan clustervoeden. Deze dagen zullen plaatsvinden rond dag tien, week drie tot
    zes en maand drie tot zes na de geboorte.</p>
  <h5 class="mx-3">Drinkt de baby goed?</h5>
  <p class="mx-3">Het is belangrijk dat een baby juist aanhapt, hiermee kunnen gevoelige tepels, stuwing en kloven
    vermeden worden. Je baby moet er een beetje uitzien alsof hij in een grote hamburger wil bijten, met wijd geopende
    mond dus. Het is goed als je baby asymmetrisch aanhapt, dan is het tepelhof meer zichtbaar boven de mond dan
    eronder. De kin van de baby zou de borst moeten raken en de lippen zouden naar buiten gekruld moeten zijn, als een
    visje. Als de baby goed is aan het drinken, zal er een slikgeluid hoorbaar zijn en zal de baby één zuigbeweging per
    seconde maken. Tussen deze trage en diepe slokken kan af en toe een korte pauze optreden. Aan het begin van de
    voeding zal de baby niet-nutritief zuigen om de melk te doen toeschieten, dit is te herkennen aan korte
    kaakbewegingen en weinig slikken.</p>
  <div class="text-center">
    <img src="assets/borstvoeding.png" class="img-fluid w-50" alt="Borstvoeding">
  </div>
  <h5 class="mx-3">Heeft de baby honger?</h5>
  <p class="mx-3">Om de hongersignalen te kunnen herkennen, is het van belang om het slaap-waak patroon van de
    pasgeborene een beetje door te hebben. We kunnen dit patroon opdelen in zes stadia. Het eerste stadium is de diepe
    slaap, de baby zal niet bewegen en slappe ledematen hebben. De ademhaling is zacht en het gezicht ontspannen. Het
    volgende stadium is de lichte slaap, hier zal er weerstand zijn van de ledematen als ze bewogen worden. De baby is
    makkelijker te wekken, maar eens hij niet meer
    gestoord wordt, zal hij terug in slaap vallen. In het derde stadium, slaperig alert, wordt de pasgeborene stilaan
    wakker. De ogen gaan open en sluiten weer, hij rekt zich uit een maakt al geluidjes. In het volgende stadium, rustig
    alert, kijkt de baby rustig rond en reageert op zijn omgeving, het lichaam is rustig en de ademhaling is regelmatig.
    Het vijfde stadium, actief alert, wordt gekenmerkt door bewegingen en volledig open ogen. Er is een onregelmatige
    ademhaling en de pasgeborene is gevoeliger voor ongemak. Huilen is het laatste stadium, de baby is onrustig en moet
    getroost worden.</p>
  <p class="mx-3">Het is het beste om de baby aan te leggen in de alerte stadia. Je zal zien dat de baby honger heeft
    als hij gaat zoeken met de mond en zuigbewegingen maakt. Hierna zal hij op zijn handjes sabbelen en bewegen met
    armen en benen. Als er na deze signalen nog geen voeding heeft plaatsgevonden, zal de baby gebalde vuisten hebben en
    gespannen worden. Als laatste is er onrust en wordt er gehuild. Het is de bedoeling dat er bij het opmerken van een
    hongersignaal gevoed wordt, want als je wacht tot de baby huilt, wordt het aanleggen eens zo moeilijk.</p>
  <h5 class="mx-3">Heeft de baby genoeg gedronken?</h5>
  <p class="mx-3">Als de baby terug overgaat op niet-nutritief zuigen is hij voldaan. De baby zal de borst loslaten en
    hongertekens zullen verdwijnen. De baby ontspant zich en valt langzaam terug in slaap. Aan het aantal luiers kan ook
    gemerkt worden of de baby genoeg drinkt. Tot de zesde dag komt er iedere dag een plasluier bij, dus op de tweede dag
    twee luiers en op de zesde dag zes. De stoelgang van de pasgeborene evolueert snel. Meconium, plakkerige en zwarte
    stoelgang, is er enkel de eerste dagen. Rond dag drie en vier spreken we van overgangsstoelgang, hiervan zou de baby
    normaal minstens drie luiers moeten hebben. Vanaf dag vijf zouden er minstens drie luiers met borstvoedingsstoelgang
    moeten zijn, deze stoelgang is goudgeel tot groen en dun tot vloeibaar. Het gewicht is nog een manier om te zien of
    de baby genoeg voedingsstoffen binnenkrijgt. De eerste drie dagen vallen baby’s wel wat af, maar tegen de tiende dag
    zou het geboortegewicht herwonnen moeten zijn. Het gewichtsverlies mag nooit meer dan 7% zijn.</p>
</div>
<div class="bg-nav my-3 text-white rounded p-1">
  <h1 class="border-bottom text-center border-3">Literatuurlijst</h1>
  <ul class="mx-3">
    <li>Van Bocxstaele, V. & Hillen, R. (2019). <span class="fst-italic">BFHI deel 1: Begeleiding bij
        borstvoeding</span> [Powerpoint]. Blackboard.
    </li>
    <li>Bogaerts, A., Geerdens, L. & Gooris, F. (2009). <span class="fst-italic">Normale baring en kraambed</span>.
      Antwerpen: Garant
    </li>
  </ul>
</div>